	Este bine știut faptul că în domeniul în care noi activăm, ne izbim frecvent de anumite probleme sau erori pe care nu știm să le rezolvăm, având astfel nevoie de
ajutor, fie el și doar sub forma unei idei. Tocmai aceasta este și ideea din spatele aplicației web StackOverflow, care se dorește a fi o comunitate în cadrul căreia 
utilizatorii se pot ajuta reciproc. Aplicația StackOverflow include o platformă publică, în care oricine poate adresa întrebări și primi răspunsuri, sau doar raspunde la
întrebări,precum și o platformă privată care permite schimbul de informație doar între membrii unei echipe.
	Orice utilizator poate vedea întrebările si răspunsurile fără a fi logat, însă pentru a putea adresa întrebări sau pentru a răspunde la anumite întrebări este
necesară logarea. Validarea răspunsurilor este necesară, deoarece utilizatorii au nevoie să știe dacă răspunsurile primite sunt corecte. Acestă validare se face prin
acordarea posibilității unui utilizator de a vota răspunsurile. Cu cât răspunsul are mai multe voturi, cu atât el e considerat mai bun și apare în vârful răspunsurilor
unei anumite întrebări pentru a putea fi văzut mai ușor. În acest context există și un sistem de reputație care se obține cu fiecare vot pe care utilizatorul îl primește
pentru o întrebare sau un raspuns.
	Întrebarile pot avea etichete, astfel încât vor fi mai ușor de găsit. O întrebare poate avea mai multe etichete, deoarece aceasta poate fi legată de mai multe
subiecte, în cadrul aplicației existând filtru pentru întrebări, cât și posibilitatea de a căuta după anumite cuvinte cheie sau titluri, etichete.
	De asemenea, pe lângă facilitățile mai sus menționate, această aplicație dedicată domeniului tehnic, oferă facilități și pentru oamenii care fie au nevoie să
recruteze, fie să își găsească un loc de muncă.